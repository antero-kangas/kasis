              MYLLYRANNAN KAUNIS CHRISTINA VERSIO 2

                          Antero Kangas
                            21.1.2023


SYNOPSIS

CHRISTINA on köyhä tyttö, joka asuu Myllyrannassa ja myy kukkia.
Hän tapaa komean luutnantti JOHAN von Lejoncronan, joka ostaa
kaikki hänen ruusunsa. Luutnantti mainitsee tulevat
Loppiaistanssiaiset Lempäälän Nuorisoseurantalolla.

CHRISTINA menee tapaamaan ystäväänsä THEODOREA, joka on töissä
luutnantin kartanossa. CHRISTINA haluaa palavasti mukaan
tanssiaisiin ja lainaa kartanosta luutnantin serkun puvun.

Hän menee tanssiaisiin, ja luutnantti tanssii hänen kanssaan
masurkkaa. CHRISTINAN täytyy kuitenkin ehtiä palauttaa puku,
joten hän poistuu kesken tanssiaisia pudottaen toisen kenkänsä.
JOHAN on ihastunut CHRISTINAAN. Hän yrittää löytää tämän
pyytämällä paikalla olevia naisia sovittamaan kenkää.

Jotta THEODOREA ei syytettäisi, paljastaa CHRISTINA, JOHANIN
palvelijan, MAURITZN, ehdotuksesta, olleensa tanssiaisissa. JOHAN
pyytää hänet souturetkelle, mutta CHRISTINAN mielestä se ei ole
sopivaa ilman esiliinaa.

CHRISTINA ja JOHAN eivät saa toisiaan mielestään. Kun he
seuraavan kerran tapaavat, kertoo JOHAN haluavansa tanssia
CHRISTINAN kanssa jälleen Loppiaistanssiaisissa. JOHAN lupaa
mennä Lempäälän Nuorisoseuraan opettelemaan lisää tansseja.
Siellä on kuulemma hyvä opettaja. Hän määrää MAURITZN mukaansa.

CHRISTINA ja THEODORE ovat tanssiaisissa, mutta he vain istuvat
ja odottavat JOHANIA ja MAURITZTA. Paljastuu, että CHRISTINA on
varannut tanssikortistaan kaikki tanssit pelkästään JOHANILLE ja
THEODORE MAURITZLLE. Mutta heitä ei vain näy. Kuitenkin, juuri
kun masurkka on kuulutettu, JOHAN ja MAURITZ saapuvat ja hakevat
CHRISTINAN ja THEODOREN tanssimaan.


KOHTAUKSET

KOHTAUS 1: ENSIKOHTAAMINEN

CHRISTINA lähtee kotoaan myymään ruusuja. Hänen mummonsa
toivottaa hänelle onnea.

JOHAN tulee häntä vastaan.

CHRISTINA niiaa nöyrästi ja esittelee kukkiaan.


                    CHRISTINA

          Komea herra. Ostakaa ruusu morsiamellenne.

          Naiset pitävät siitä, että saavat kukkia.


                    JOHAN

          Hyvä idea. Tosin minulla ei ole morsianta, vielä.

          Mutta olen juuri menossa Hakkarin kartanoon
          pyytääkseni Elisabeth-neitiä seurakseni
          tanssiaisin, mutta en tiedä miten.


                    CHRISTINA

          Kimppu ruusuja puhuu kyllä puolestanne.


                    JOHAN

          Siinä tapauksessa ostan kaikki ruususi.

CHRISTINA ojentaa ruusunsa JOHANILLE, joka maksaa hänelle
kolikoilla.

CHRISTINA poistuu, ja JOHAN jää katselemaan hänen peräänsä.


                    JOHAN

          Olipa ihastuttava neito.


KOHTAUS 2: CHRISTINA LAINAA PUVUN

CHRISTINA saapuu kartanolle ja koputtaa oveen.

THEODORE avaa oven.


                    THEODORE

          Hei CHRISTINA. Kiva nähdä sinua. Mitä
          Myllyrantaan ja sinulle kuuluu?


                    CHRISTINA

          Hei THEODORE.

          Kuulin, että Nuorisoseurantalolla on taas
          tanssiaiset.

          Haluaisin kovasti mennä sinne, mutta minulla ei
          ole pukua.

          Voisinko lainata täältä pukua?


                    THEODORE

          Pyydät aika paljon.

          Emännälläni, ruhtinattarella, luutnantti von
          Lejoncronan serkulla, on paljon pukuja.

          Valitettavasti hän on niistä kovin tarkka.

          Onneksi hän ei ole nyt paikalla, joten etköhän
          voi lainata.

          Mutta lupaathan palauttaa sen ennen keskiyötä.

THEODORE ojentaa puvun ja kengät CHRISTINALLE.


                    CHRISTINA

          Kiitos THEODORE, olet tosi ystävä.

          Ja, älä huoli, palautan nämä ennen keskiyötä.


                    THEODORE

          Muistakin, ruhtinatar osaa olla ankara!


KOHTAUS 3: ENSIMMÄISET TANSSIAISET

Salonkitanssijat ja JOHAN kokoontuvat tanssisalin keskelle.

Kaikilla on naamiot, eikä JOHAN tunnista ketään.


                    JOHAN

          Kukahan näistä kaunottarista on Elisabeth?

          Naamiaiset eivät olleetkaan kovin hyvä idea.

Masurkka kuulutetaan.

CHRISTINA saapuu hienossa puvussa. Hänelläkin on naamio.

JOHAN menee CHRISTINAA vastaan, kumartaa ja tarjoaa kätensä.


                    JOHAN

          Kaunis neito, en tunnista teitä, mutta suotteko
          minulle kunnian tanssia kanssanne?

CHRISTINA nyökkää ja tarttuu JOHANIN tarjoamaan käteen. JOHAN
saattaa CHRISTINAN tanssisaliin tanssijoiden joukkoon.

Salonkitanssijat sekä JOHAN ja CHRISTINA tanssivat masurkan.

Tanssin päätyttyä kello lyö kaksitoista.

CHRISTINA hätääntyy.


                    CHRISTINA

          Voi ei, minun pitää palauttaa puku, ettei
          THEODORE joudu vaikeuksiin.

CHRISTINA poistuu juosten salin ympäri pudottaen toisen kenkänsä.

JOHAN poimii kengän käteensä.


                    JOHAN

          Olipa hienoa tanssia hänen kanssaan, mutta en
          tiedä edes hänen nimeään.

          Olisikohan hän kuitenkin vielä täällä?

JOHAN pyytää naisia sovittamaan kenkää. CHRISTINAA ei löydy.


KOHTAUS 4: TOTUUS PALJASTUU

CHRISTINA on palauttamassa pukua THEODORELLE. THEODORE hätääntyy.


                    THEODORE

          Voi ei, palautat puvun ilman toista kenkää.

          Mitähän ruhtinatar nyt sanoo?

MAURITZ, luutnantin palvelija, saapuu paikalle.


                    MAURITZ

          Kuulin, mitä puhuitte.

          Teinä minä tunnustaisin luutnantille.

          Hän on yleensä aika reilu ja ymmärtäväinen.


                    THEODORE

          En minä luutnanttia pelkääkään.

          Minä pelkään, että kuultuaan tapahtuneesta
          ruhtinatar antaa minulle potkut.


                    CHRISTINA

          THEODORE, älä huoli, minä tunnustan kaiken.

          En kerro sinun osuuttasi ollenkaan.

JOHAN saapuu paikalle. Hänellä on CHRISTINAN hukkaama kenkä
kädessään. Hän huomaa puvun ja toisen kengän.


                    JOHAN

          Mikäs hätä neideillä on?

          Hei, tuohan on tuttu kenkä!


                    CHRISTINA

          Minun täytyy tunnustaa.

          Lainasin puvun ja kengät ilman lupaa päästäkseni
          tanssiaisiin.

          Pyydän, älkää kertoko ruhtinattarelle.

JOHAN ojentaa kengän CHRISTINALLE.


                    JOHAN

          En toki.

(tauko)

          Kaipaat varmaan tätä kenkää.

          Kai kiitokseksi lähdet kanssani kahdestaan
          souturetkelle?


                    CHRISTINA

          (kiukkuisesti)

          Hyvä herra! Emmehän me edes tunne toisiamme!

          Ehdotuksenne souturetkestä ilman

          esiliinaa ei ole kunniallinen!

          Mitä te oikein minusta kuvittelette?

CHRISTINA kääntää selkänsä ja poistuu kiukkuisena.

THEODORE ja MAURITZ katsovat toisiaan ja ottavat toisiaan kädestä
kiinni.


KOHTAUS 5: JOHAN LÄHTEE TANSSIKURSSILLE

CHRISTINA on yksin.


                    CHRISTINA

          Olinkohan liian tyly hänelle?

          Tekihän hän minulle palveluksen, ja oli niin
          hienoa saada tanssia Loppiaistanssiaisissa.

JOHAN saapuu CHRISTINAN luo. Myös MAURITZ on lähettyvillä.


                    JOHAN

          Hyvä neiti. Pyydän anteeksi käytöstäni.

          Tunnustan, olen ajatellut teitä paljon.


                    CHRISTINA

          Minäkin teitä (tauko) - ja tanssiaisia.


                    JOHAN

          Tulisitko kanssani Loppiaistanssiaisiin?

          Nolottaa, mutta armeijassa meille opetettiin vain
          masurkkaa, ja siitäkin vain muutama kuvio.


                    CHRISTINA

          Mene Lempäälän Nuorisoseuran tanssikurssille.

          Siellä on tosi hyvä opettaja ja kiva porukka.


                    JOHAN

          Kiitos neuvosta. Lähden heti. Ja sinä, MAURITZ,
          tulet mukaani. Tekee se hyvää sinullekin.


                    MAURITZ

          Käskystä, herra luutnantti.

JOHAN ja CHRISTINA poistuvat eri suuntiin. MAURITZ hetken päästä
JOHANIN perään.


KOHTAUS 6: JÄLLEENNÄKEMINEN

On taas Loppiaistanssiaiset. Ei naamioita. Salonkitanssijat
kokoontuvat salin keskelle.

CHRISTINA ja THEODORE istuvat salin edessä olevilla tuoleilla
heilutellen viuhkojaan.

Heitä käydään monta kertaa pyytämässä tanssimaan, mutta he
kieltäytyvät jokaisesta pyynnöstä.


                    THEODORE

          Sinulla kävi tuuri, kun sait pitää tuon puvun, ja
          me molemmat pääsimme tanssiaisiin.

          Oletko kuullut JOHANISTA mitään?


                    CHRISTINA

          En kohta vuoteen.

          Kuulin, että hän innostui tanssimisesta ja on
          kiertänyt tanssikouluja ympäri maata.


                    THEODORE

          Niin, ja MAURITZ on hänen mukanaan.

THEODORE huokaisee. (tauko)


                    THEODORE

          Huomaan, että olet varannut koko tanssikorttisi
          JOHANILLE.

          Häntä vaan ei näy.

          Mahtaakohan hän tulla ollenkaan?

          Hyväksyisit nyt muidenkin tanssipyynnöt, tai
          saamme vain istua koko illan.


                    CHRISTINA

          Paraskin puhuja, sinun kortissasi lukee MAURITZ
          jokaisella tanssilla.

          (tauko)

          JOHAN lupasi tanssia kanssani täällä. Luotan,
          että kyllä hän tulee.

          CHRISTINA pyyhkii nenäliinalla kyyneleen
          silmäkulmastaan.

Masurkka kuulutetaan.

JOHAN ilmestyy paikalle mukanaan ruusukimppu, MAURITZ seuraa
hänen perässään.

JOHAN menee CHRISTINAN eteen ja MAURITZ THEODOREN eteen. He
seisovat ryhdikkäinä.

JOHAN ojentaa ruusut CHRISTINALLE.

JOHAN ja MAURITZ kumartavat ja sanovat yhteen ääneen:


                    JOHAN JA MAURITZ

          Suotteko minulle kunnian tanssia kanssanne?

CHRISTINA ja THEODORE nyökkäävät armollisesti.

CHRISTINA jättää ruusut tuolille.

JOHAN ja MAURITZ saattavat daaminsa tanssipaikalle.

Salonkitanssijat, JOHAN ja CHRISTINA sekä MAURITZ ja THEODORE
tanssivat masurkan. Masurkassa on uusia kuvioita.

Lopuksi Salonkitanssijat ja näyttelijät kumartavat yleisölle.

